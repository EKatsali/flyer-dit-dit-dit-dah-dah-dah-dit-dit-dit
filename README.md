# flyerSOS


                                                       «ΠΤΗΣΗ SOS»


Ομάδα: Flyer ντι ντι ντι ντα ντα ντα ντι ντι ντι  … - - - …


Κατηγορία: Αγροτουρισμός


Στόχοι:

1. Να γνωρίσουν οι μαθητές/τριες τα τοπικά, γεωργικά  και κτηνοτροφικά προϊόντα της περιοχής τους. 
2. Να γνωρίσουν οι μαθητές/τριες την αγροτουριστική ανάπτυξη της περιοχής τους. 
3. Να συμμετέχουν οι μαθητές/τριες στις γεωκτηνοτροφικές εργασίες όπως η συγκομιδή κρόκου, άρμεγμα αγελάδας, παραγωγή τυριού, αλιεία  ψαριού. 
4. Να εξοικειωθούν οι μαθητές/τριες με τη μέθοδο του κώδικα μορς. 
5. Να μάθουν οι μαθητές/τριες να προσανατολίζονται με τα τέσσερα σημεία του ορίζοντα στον χάρτη, αλλά και στην ύπαιθρο. 
6. Να προγραμματίσουν οι μαθητές/τριες στο μικροσκοπικό υπολογιστή micro:bit σήματα μορς και μία πυξίδα. 
7. Να δημιουργήσουν οι μαθητές/τριες έναν αγροτουριστικό οδηγό με τα τοπικά προϊόντα του τόπου τους ενισχύοντας την επιχειρηματικότητα της περιοχής. 


Α’ ΦΑΣΗ – ΑΦΟΡΜΗΣΗ

Επίσκεψη δύο πιλότων, των αδερφών Ράιτ (κούκλες κουκλοθεάτρου) μαζί με το αεροσκάφος τους Flyer στο προαύλιο χώρο του 1ου Νηπιαγωγείου Μουρικίου. Μαζί τους έχουν ένα micro:bit και ένα χαρτί με τελείες και παύλες οι οποίες αποτυπώνουν σύμφωνα με τον κώδικα μορς τη λέξη SOS (ντι ντι ντι ντα ντα ντα ντι ντι ντι/ . . . --- . . . ).
Επίσκεψη τηλεγραφήτριας Μορς (κούκλα κουκλοθεάτρου) στο νηπιαγωγείο Άνω Κώμης μαζί με ένα άλλο micro:bit και ένα χαρτί με τελείες και παύλες οι οποίες αποτυπώνουν σύμφωνα με τον κώδικα μορς τη λέξη SOS.


Β’ ΦΑΣΗ – ΠΡΟΓΡΑΜΜΑΤΙΣΜΟΣ

Οι μαθητές/τριες της Άνω Κώμης βοηθούν την τηλεγραφήτρια Μορς να προγραμματίσει στο micro:bit τoν κώδικα SOS και με φωτεινές ενδείξεις και με ήχο. 
Οι μαθητές/τριες του 1ου Νηπιαγωγείου Μουρικίου έχοντας σε σύζευξη το δικό τους micro:bit με των μαθητών/τιρων της Άνω Κώμης λαμβάνουν σήμα στην οθόνη του δικού τους micro:bit των σημάτων SOS. 
Οι μαθητές/τριες και των δύο σχολείων προβληματίζονται για τον λόγο που οι συγκεκριμένες κούκλες «φωνάζουν» με σήματα μορς τη λέξη SOS.
Η ιδιότητα των πιλότων τα βοηθάει να οδηγηθούν στο συμπέρασμα ότι θέλουν να εξερευνήσουν την περιοχή του νομού Κοζάνης που ανήκουν και τα δύο σχολεία.  


Γ’ ΦΑΣΗ – ΚΑΤΑΣΚΕΥΗ ΧΑΡΤΗ 

Οι μαθητές/ τριες της Άνω Κώμης αναλαμβάνουν να φτιάξουν έναν χάρτη της περιοχής, νομός Κοζάνης. Τοποθετούν πάνω σε αυτόν περιοχές που σχετίζονται με τη γεωργία και την κτηνοτροφία. Πάνω σε κάθε περιοχή που πρόκειται επισκεφτούν οι πιλότοι αδερφοί Ράιτ ζωγραφίζουν ένα σύμβολο, για παράδειγμα ένα κασέρι, ένα ψάρι κ.α.. Οι περιοχές που θα επισκεφτούν θα έχουν σχέση με την παραγωγή κρόκου Κοζάνης, το τυροκομείο, την παραγωγή τυριού και την αλιεία ψαριού σχετίζονται με τα σύμβολα που θα τοποθετήσουν στον χάρτη.


Δ’ ΦΑΣΗ – ΠΡΟΓΡΑΜΜΑΤΙΣΜΟΣ ΣΥΜΒΟΛΩΝ & ΠΡΟΓΡΑΜΜΑΤΙΣΜΟΣ ΠΥΞΙΔΑΣ 

Η τηλεγραφήτρια Μορς ζητάει από τους μαθητές/τριες της Άνω Κώμης να προγραμματίσουν τα σύμβολα που έβαλαν πάνω στον χάρτη στο δικό τους micro:bit συνδυάζοντας τα με ήχους μορς. Η σύζευξη των δύο micro:bit οδηγεί στο να εμφανιστούν τα σύμβολα και στην οθόνη του άλλου micro:bit που ανήκει στους μαθητές/τριες του 1ου Νηπιαγωγείου Μουρικίου. Οι μαθητές/τριες του 1ου Νηπιαγωγείου Μουρικίου τα βλέπουν και παρατηρούν που υπάρχουν στον χάρτη που τους έστειλε η κυρία Μορς μαζί με τους μαθητές/τριες της Άνω Κώμης. Τότε οι μαθητές του 1ου Νηπιαγωγείου Μουρικίου προγραμματίζουν το micro:bit σε πυξίδα για να προσανατολιστούν στον χάρτη, αλλά και στην ύπαιθρο σύμφωνα με τις περιοχές που υπάρχουν τα σύμβολα.



Ε’ ΦΑΣΗ – ΕΠΙΣΚΕΨΕΙΣ ΑΓΡΟΤΟΥΡΙΣΤΙΚΩΝ ΠΕΡΙΟΧΩΝ

Οι μαθητές/τριες επισκέπτονται τα τέσσερα μέρη στα οποία επισήμαναν οι μαθητές/τριες της Άνω Κώμης και προσανατολίστηκαν οι μαθητές/τριες του 1ου Νηπιαγωγείου Μουρικίου. Γνωρίζουν για την παραγωγή τους, μαθαίνουν για τους τρόπους συγκομιδής τους, συμμετέχουν στη διαδικασία, καθώς και στην πώληση αυτών. 


Ζ’ ΦΑΣΗ -  ΔΗΜΙΟΥΡΓΙΑ ΑΓΡΟΤΟΥΡΙΣΤΙΚΟΥ ΟΔΗΓΟΥ – ΔΙΑΧΥΣΗ ΕΡΓΟΥ

Οι μαθητές/τριες και των δύο νηπιαγωγείων δημιουργούν ένα αγροτουριστικό οδηγό από τις περιοχές που επισκέφτηκαν. Αναφέρουν την τοποθεσία τους, καθώς και ολόκληρη τη διαδικασία παραγωγής των προϊόντων που γνώρισαν. Επίσης καταγράφουν τις αγροτικές εργασίες που μπορούν να αναπτύξει ο κάθε ενδιαφερόμενος, όπως και τις ψυχαγωγικές δραστηριότητες που προσφέρει το περιβάλλον της αγροτικής περιοχής. Ο οδηγός δημιουργείτε σε έντυπη και ηλεκτρονική μορφή. 





Εξοπλισμός (Χ2 – για το κάθε νηπιαγωγείο- 1ο Νηπιαγωγείο Μουρικίου & Νηπιαγωγείο Άνω Κώμης): 

•	Πλακέτα Micro:bit v2  - 30€

•	Μπαταριοθήκη 2xΑΑA με Διακόπτη και JST σύνδεσμο για Micro:Bit  -  2€

•	Καλώδιο USB - 3€

•	Καλώδια Κροκοδειλάκια 10τεμ  -  7€

ΤΟ ΕΡΓΟ ΔΗΜΟΣΙΕΥΤΗΚΕ ΚΑΙ ΣΤΗ ΣΕΛΙΔΑ: https://openedtech.ellak.gr/robotics2023/ptisi-sos/


